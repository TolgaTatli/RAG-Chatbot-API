GEODI not mekanizması, birlikte çalışma için pratik ve etkin bir yol sunar. Not almak, gereksiz e-postalardan ve bu e-posta eklerindeki dokümanların karmaşasından kurtarır. Bir sözleşme incelerken, arkadaşların maddelere aldığı notlara göre düzenleme çok daha kolayca yapılır. Doküman versiyonlama ile birlikte bütün süreç ve katılımcılar kaydolur.

GEODI CAD&GIS görüntüleyiciler üzerinde konumsal olarak not alınabilir. Benzer senaryo bir mimari projeye veya GEODI’nin desteklediği çok sayıda konumsal veri formatından herhangi birine uygulanabilir. Notu gören kişi doğrudan ilgili noktaya yönlenir ve belirsizlikler ortadan kalkar. Bir Word veya PDF dosyasına alınan not ilgili sayfaya giderken, bir AutoCAD veya Netcad dosyasına alınan not ilgili koordinata, bir videoya alınan not ise ilgili saniyeye gider.

Not da bir doküman türüdür ve “doc:*.geodinote” ile sadece notlar sorgulanabilir. Not içeriğinden arama yapılabilir; örneğin, “doc:*.geodinote olumlu” ile içinde "olumlu" geçen notlar bulunur. Notun içeriğine göre ana doküman aranabilir; “child:”olumlu” ile “olumlu” notu alınmış dokümanlar sorgulanır. “parent2:” deyimi ile bir dokümana alınan notlar sorgulanabilir ve bir dokümanın alınmış notları rapor olarak alınabilir. “owner:” deyimi ile notu alan kullanıcıya göre arama yapılabilir.

Notlar paneli ile alınan notlar ve not alınan dokümanlar görülebilir, bu panel süreçleri izlemeyi kolaylaştırır. Her bir notu kimlerin göreceği belirlenebilir. Notlar içinde diğer kullanıcılar “@” ile belirtilerek onlara mail ile bildirim gitmesi sağlanabilir. İletilen e-posta ile alıcı, dokümanın not alınan sayfasına doğrudan erişir. Not alırken GEODI tanıyıcıları aktiftir ve tanınan içerikler işaretlenir. Kaynak bazında tanımlı durum sözlüğü varsa standart not alınması sağlanabilir.

GEODI'nin not alma, paneller, sorgular ve izleme gibi özellikleri pratik süreç yönetimi ve izlenebilirlik sağlar. İşlerin durumu paneller veya sorgular ile görülebilir ve ihtiyaçlara göre kuruma tam uyan özel paneller oluşturulabilir. Klasik yazılımlarda süreç bir kayıt ile başlarken, GEODI ile süreç yönetimi doküman ile başlar. Bu yaklaşım işleri kolaylaştırır, gereksiz veri girişini engeller ve işe odaklanmayı sağlar.

Bir iş başvurusu için GEODI ile süreç, CV dokümanı ile başka veri girişi gerekmeden başlar. Geleneksel yazılımlarda CV’de yer alan kişinin adı, okulu, doğum tarihi, sertifikaları gibi bilgilerin tekrar girilmesi gerekmez, GEODI bu gereksiz işlerden kurtarır. Sürükle bırak ile CV eklendiğinde süreç başlar. Kişiye ait sertifika veya diğer belgelerin ayrıca ilişkilendirilmesi gerekmez; GEODI kişi isimlerini veya TC kimlik numaralarını otomatik tanır ve ilişkilendirir. Eklenen dokümanlardan başvuruyu değerlendirecek olanlar haberdar olur, olumlu/olumsuz notlarını alır ve bu notlar görüşmeleri düzenleyenlere gider, böylece süreç akıcı bir şekilde devam eder.

Sosyal medya ile ilgili bir örnekte, bir şikayet mesajı GEODI için bir doküman olarak kabul edilir ve üzerine not alınabilir. Not içinde ilgili kişi veya birimin adını yazmak, ilgililerin bilmesi için yeterlidir. GEODI’nin akıllı yöntemleri ile içeriğe bağlı olarak ilgili birimi otomatik belirlemek de mümkündür.

Belediye veya il özel idareleri için inşaat ruhsat süreçlerine Belediye, Yapı denetim firması, müteahhitler ve mal sahipleri gibi çok sayıda paydaş katılır. GEODI ile süreçleri izlemek ve gerekli belgelerin eksiksiz olarak toplanmasını sağlamak çok kolaydır. Aksaray Belediyesi ve Artvin İl Özel İdaresi gibi kullanıcıların deneyimlerine webinarlardan ulaşılabilir.

Proje süreçlerinde, inşaat firmaları ve mühendislik ofisleri AutoCAD, Microstation, Netcad, ArcGIS veya GeoTIFF formatlarında çok sayıda proje üretir. Bu projelerin olgunlaşma sürecinde çok sayıda versiyon oluşur. Dosyaların dizinlerde farklı isimlerde kaydedilmesi veya e-posta eklerinden gelmesi gibi sebeplerle izlemek zor ve hata yapmak kolaydır. GEODI olgunlaşma sürecini kolaylaştırır ve versiyonlama yanında benzer ve kopya dokümanları da bularak hataları azaltır.

Çalışanların veya dış paydaşların uymakta zorlandığı manuel veri girişine dayalı süreç yönetim yazılımları yerine GEODI kullanımı hız, pratiklik ve akıcılık sağlar.