GEODI, güçlü bir zamanlama altyapısına sahiptir ve bu sayede birçok görevi otomatik olarak yerine getirebilir. Sık kullanılan görevler için hazır şablonlar sunulmaktadır. Bu şablonların nasıl düzenleneceği bu sayfada anlatılmaktadır.

Zamanlanmış Keşif (Scheduled Discovery) işlemi Proje Sihirbazı'nın son sayfasında yapılır. Bu işlemi gerçekleştirmek için zamanlanmış keşfi aktive etmek ve periyodunu düzenlemek gerekmektedir.

Zamanlanmış Yedekleme (Scheduled Backup) varsayılan olarak tüm projeleri her gün saat 03:00'te yedekleyecek şekilde ayarlanmıştır. Yedekler, Proje Workspace dizini altındaki Backup klasörüne alınır. Yedekleme ayarları, proje Sihirbazı'nın gelişmiş ayarlarından değiştirilebilir, ancak bu önerilmemektedir.

Zamanlanmış Rapor Maili (Scheduled Report Mail) şablonu, Keşif Özet raporunu her hafta Pazartesi günü saat 09:00'da iletmek üzere tasarlanmıştır. Rapor ve periyot değiştirilebilir.

Zamanlanmış Rapor Maili şablonu, Settings\Notifications\TimedNotification dizininde SendWeeklyReport.jSettings.sample olarak yer alır. Bu dosya SendWeeklyReport.jSettings olarak yeniden adlandırılmalıdır. Alıcıların e-posta adresleri için [TOMAIL] değeri kullanılmalı ve birden çok alıcı için adresler arasına noktalı virgül (;) konulmalıdır. Raporun kaynak workspace adını yazmak için [WSNAME] değeri kullanılır. ID değeri değiştirildiği sürece birden çok ayar kullanılabilir ve her bir ayar için ayrı periyot ve workspace belirlenebilir.

Keşif ve Otomatik Sınıflama (Discovery and Automatic Classification) şablonu, yeni gelen her dökümanı otomatik olarak sınıflayacak şekilde tasarlanmıştır. Bu şablon ScheduledClassifier.jsettings.Sample olarak \Settings\Notifications\Geodi.OnScanEnd\ dizininde bulunur. [GEODI_TOKEN] değeri ilgili sayfadan alınır, [GEODIURL] değerine projenin URL adresi yazılır ve [WSNAME] değerine projenin workspace adı yazılır.